# -*- mode: mandoku-view; -*-
#+TITLE: 吳中水利書
#+DATE: 2015-08-24 22:43:35.675779
#+PROPERTY: ID KR2k0061
#+PROPERTY: BASEEDITION WYG    
#+PROPERTY: JUAN 提要
<pb:KR2k0061_WYG_000-1a>¶
欽定四庫全書　　　　　史部十一¶
　呉中水利書　　　　　　地理類四(河渠之屬/)¶
　　提要¶
　　　　(臣/)等謹案呉中水利書一卷宋單鍔撰鍔字¶
　　　　季隠宜興人嘉祐四年進士歐陽修知舉時¶
　　　　所取士也得第以後不就官獨留心於呉中¶
　　　　水利嘗獨乗小舟往來於蘇州常州湖州之¶
　　　　間經三十年凡一溝一瀆無不周覽其源流¶
<pb:KR2k0061_WYG_000-1b>¶
　　　　考究其形勢因以所閲歴著為此書元祐六¶
　　　　年蘇軾知杭州日嘗為狀進於朝會軾為李¶
　　　　定舒亶所劾逮赴御史臺鞫治其議遂寢明¶
　　　　永樂中夏原吉疏呉江水門濬宜興百瀆正¶
　　　　統中周忱修築溧陽二壩皆用鍔説嘉靖中¶
　　　　歸有光作呉中水利書則稱治太湖不若治¶
　　　　松江鍔欲修五堰開夾苧干瀆以截西來之¶
　　　　水使不入太湖不知揚州藪澤天所以瀦東¶
<pb:KR2k0061_WYG_000-2a>¶
　　　　南之水也水為民之害亦為民之利今以人¶
　　　　力遏之就使太湖乾枯於民豈為利哉其説¶
　　　　特與鍔異嵗月綿邈陵谷亦久遷改形勢今¶
　　　　古異宜各據所見以為論要之舊法未可全¶
　　　　執亦未可全廢在隨時消息之耳蘇軾進書¶
　　　　狀載東坡集五十九卷中此書即附其後書¶
　　　　中有併圖以進之語軾於其上加貼黄云其¶
　　　　圖畫得草略未敢進上乞下有司計㑹單鍔¶
<pb:KR2k0061_WYG_000-2b>¶
　　　　别畫後列九條即其圖目此本刪此貼黄惟¶
　　　　存别畫二字自為一行蓋此書久無專刻志¶
　　　　書從東坡集中録出此本又從志書中録出¶
　　　　故輾轉舛漏如是也至貼黄後五堰水利一¶
　　　　篇刻東坡集者誤以標題聫為正文遂無端¶
　　　　緒則宜以此本為是焉乾隆四十六年十月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2k0061_WYG_000-3a>¶
　　　　　　　總　校　官　(臣/)　陸　費　墀¶
